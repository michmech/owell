# Poileasaidh toirt-sìos

Airson na th’ air a thaisbeanadh an seo le ÈIST agus am pròiseact Fosgladh an Tobair, is e air a thasgadh air Tobar an Dualchais, tha sinn air a h-uile h-oidhirp agus obair mhòr a dhèanamh gus cead fhaighinn bho luchd-glèidhidh còir-lethbhreac na th’ ann a chur air an làraich.

Aig amannan, tha sinn air clàraidhean a chleachdadh nuair nach b’ urrainnear, a dh’aindeoin ar n-oidhirpean, luchd-cumail còir-lethbhreac no an dàimheach as fhaisg a lorg. Tha sinn air na cunnartan a thomhas gu faiceallach agus an stuth a thaisbeanadh fo chomharra stiùireadh-riosgan. 

Ma bhios sibh a’ gabhail uallach mu dheidhinn nì sam bith air an làraich agus ag iarraidh conaltradh rinn, cuir brath gu [eist@ed.ac.uk](mailto:eist@ed.ac.uk) air neo sgrìobh gu Sgioba nan Ceadan, Pròiseact ÈIST, Oilthigh Dhùn Èideann, 29 Ceàrnag Sheòrais, Dùn Èideann, EH8 9LD. 

Nach innis thu dhuinn na leanas nuair a chuireas tu fios thugainn:

- T’ ainm agus fiosrachadh conaltraidh
- An ID dhen chlàr TAD air a bheil thu a-mach. Tha fàilte ort làn URL na duilleige far a bheil an stuth air a thaisbeanadh a chleachdadh, a bharrachd air àireamh thùsail an fhiosrachaidh (e.g. an àireamh ‘SA’) ma tha fios agad air.
- Adhbhar an iarrtais agad agus fianais air na còraichean no an t-ùghdarras agad (mas iomchaidh sin) – mar eisimpleir, ma tha thu nad neach-gleidhidh còraichean-lethbhreac, an dàimheach as fhaisg’, no airson ar cur an aithne air an neach seo.

Beachdaichidh sinn air gach iarrtas airson stuth a thoirt sìos. Nuair a gheibhear e, bidh sinn ag amas air:

1. A’ cheist agad a fhreagairt agus fuasgladh fhaighinn taobh a-staigh 30 latha obrach (Inbhe Seirbheis Chruinneachaidhean Dualchais Oilthigh Dhùn Èideann).
2. An stuth a thoirt sìos rè ùine, fhad ’s a bhios sinn a’ sgrùdadh an tagraidh.
3. Bruidhinn ri Oilthigh Dhùn Èideann agus Tobar an Dualchais / Kist o Riches, agus comhairle laghail iarraidh far a bheil feum air.
4. Innsidh sinn dhut mun toradh.

Ma bhios tu dìreach airson fiosrachadh co-cheangailte ri luchd-tabhartais a cheartachadh no atharrachadh, feuchaidh sinn ri Fosgladh an Tobair ùrachadh (mas iomchaidh sin) taobh a-staigh 30 latha. 

Bidh sinn ag obair ann an deagh rùn gus urram a thoirt do luchd-gleidhidh chòraichean agus do choimhearsnachdan fhad ’s a tha sinn a’ toirt taic do dhualchas na Gàidhlig.
